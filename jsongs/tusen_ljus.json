{
    "id": "tusen_ljus",
    "title": "Nu tändas tusen juleljus",
    "alttitle": null,
    "firstline": null,
    "meta": "Melodi: Nu tändas tusen juleljus\r\nText och Musik: Emmy Köhler\r\n",
    "text": "Nu tändas tusen juleljus\r\npå jordens mörka rund,\r\noch tusen, tusen stråla ock\r\npå himlens djupblå grund.\r\n\r\nOch över stad och land i kväll\r\ngår julens glada bud,\r\natt född är Herren Jesus Krist,\r\nvår Frälsare och Gud.\r\n\r\nDu stjärna över Betlehem,\r\no, låt ditt milda ljus\r\nfå lysa in med hopp och frid\r\ni varje hem och hus!\r\n\r\nI varje hjärta armt och mörkt\r\nsänd du en stråle blid,\r\nen stråle av Guds kärleks ljus\r\ni signad* juletid!\r\n",
    "notes": "* [sIŋnad], inte [saInad]! Nörd.\r\n",
    "partition": 10,
    "page": "160",
    "5ePage": 160
}