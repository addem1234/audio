{
    "id": "cecilia_lind",
    "title": "Balladen om herr Fredrik Åkare  och den söta fröken Cecilia Lind",
    "alttitle": null,
    "firstline": "Från Öckerö loge hörs dragspel och bas",
    "meta": "Alternativ titel: Cecilia Lind\r\nMelodi: Monday Morning\r\nText: Cornelis Vreeswijk",
    "text": "Från Öckerö loge hörs dragspel och bas\r\noch fullmånen lyser som var den av glas.\r\nDär dansar Fredrik Åkare kind emot kind\r\nmed lilla fröken Cecilia Lind.\r\n\r\nHon dansar och blundar så nära intill.\r\nHon följer i dansen precis vart han vill.\r\nHan för och hon följer så lätt som en vind,\r\nmen säg, varför rodnar Cecilia Lind?\r\n\r\nSäg, var det för det Fredrik Åkare sa?\r\n“Du doftar så gott och du dansar så bra.\r\nDin midja är smal och barmen är trind.\r\nVad du är vacker, Cecilia Lind.”\r\n\r\nMen dansen tog slut och vart skulle dom gå?\r\nDom bodde så nära varandra ändå.\r\nTill slut kom dom fram till Cecilias grind.\r\n“Nu vill jag bli kysst”, sa Cecilia Lind.\r\n\r\n\r\nVet hut, Fredrik Åkare, skäms gamla karl'n!\r\nCecilia Lind är ju bara ett barn.\r\nRen som en blomma, skygg som en hind.\r\n“Jag fyller snart sjutton”, sa Cecilia Lind.\r\n\r\nOch stjärnorna vandra och timmarna fly\r\noch Fredrik är gammal men månen är ny.\r\nJa, Fredrik är gammal men kärlek är blind.\r\n“Åh, kyss mig igen”, sa Cecilia Lind.\r\n",
    "notes": "Kommunalrådet i Eslövs kommun (2002-) heter Cecilia Lind, men det är inte henne sången handlar om.\r\n",
    "preventSongOfTheDay": true
}