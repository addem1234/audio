{
    "id": "den_blomstertid_nu_kommer",
    "title": "Den blomstertid nu kommer",
    "alttitle": null,
    "firstline": null,
    "meta": "Melodi: Traditionell\r\nText: Israel Kolmodin",
    "text": "Den blomstertid nu kommer\r\nmed lust och fägring stor.\r\nDu nalkas, ljuva sommar,\r\ndå gräs och gröda gror.\r\nMed blid och livlig värma\r\ntill allt som varit dött,\r\nsig solens strålar närma,\r\noch allt blir återfött.\r\n\r\nDe fagra blomsterängar\r\noch åkerns ädla säd,\r\nde rika örtesängar\r\noch lundens\r\ngröna träd,\r\nde skola oss påminna\r\nGuds godhets rikedom,\r\natt vi den nåd besinna\r\nsom räcker året om.\r\n\r\nMan hörer fåglar sjunga\r\nmed mångahanda ljud,\r\nskall icke då vår tunga\r\nlovsäga Herren Gud?\r\nMin själ, upphöj Guds ära,\r\nstäm upp din glädjesång\r\ntill den som vill oss nära\r\noch fröjda på en gång!\r\n",
    "notes": "En av de mest kända svenska psalmerna, vars text trycktes redan i Den svenska psalmboken 1695. Den har därefter omarbetats ett flertal gånger, senast 1979.\r\nDet finns tre verser till, men de sjungs sällan, så de har inte tagits med här.\r\nSv. psalm nr 199\r\n",
    "partition": 10,
    "page": "156",
    "5ePage": 156
}