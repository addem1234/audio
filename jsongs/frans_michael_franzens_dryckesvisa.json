{
    "id": "frans_michael_franzens_dryckesvisa",
    "title": "Frans Michael Franzéns dryckesvisa",
    "alttitle": "Bordsvisa",
    "firstline": "När skämtet tar ordet vid vänskapens bord",
    "meta": "Alternativ titel: Bordsvisa\r\nMelodi: Traditionell\r\nText: Frans Michael Franzén\r\n",
    "text": "När skämtet tar ordet vid vänskapens bord\r\nmed fingret åt glasen som dofta,\r\nså drick och var glad: på vår sorgliga jord\r\nman gläder sig aldrig för ofta.\r\n\r\n||: En blomma är glädjen, i dag slår hon ut,\r\ni morgon förvissnar hon redan.\r\nJust nu när du kan hav en lycklig minut\r\noch tänk på den kommande sedan. :||\r\n\r\nVem drog ej en suck över tidernas lopp?\r\nDock sitt ej och dröm på kalaset!\r\nHär lev i sekunden och hela ditt hopp\r\nse fyllas och tömmas i glaset.\r\n\r\n||: Här sörj ej för glaset: om fullt, så drick ut.\r\nOm tomt, så försänd det att fyllas!\r\nOch minns att det sköna och goda förut,\r\nsen glädjen och nöjet, må hyllas. :||\r\n\r\nTy ägne vi först åt värdinnan en skål.\r\nVad vore vår fröjd utan henne?\r\nSen prise vi värden och särskilt hans bål.\r\nVad vore vårt mod utan denne?\r\n\r\n||: Dem båda förene ett glas och en sång:\r\nde själva så skönt sig förente.\r\nMed druvorna myrten blev skapt på en gång:\r\nvem ser ej vad himmelen mente? :||\r\n\r\nFör övrigt må värden ge alltid nytt skäl\r\ntill ständig omsättning av glasen\r\noch visa, att rangen är nyttig likväl --\r\ntill skålarnas mängd på kalasen!\r\n\r\n||: Men förr'n han är färdig med klang och harang,\r\nvi skynda att självmant dricka\r\noch helga ett glas, som är över all rang,\r\ni tysthet - envar åt sin flicka! :||\r\n",
    "notes": null,
    "partition": 8,
    "page": "138",
    "tags": [
        "Finsittning"
    ],
    "5ePage": 138
}