{
    "id": "kungssangen",
    "title": "Kungssången",
    "alttitle": null,
    "firstline": "Ur svenska hjärtans djup en gång",
    "meta": "Alternativ titel: Ur svenska hjärtans djup en gång\r\nMelodi: Kungssången\r\nText: Carl Wilhelm August Strandberg\r\nMusik: Otto Lindblad\r\n",
    "text": "Ur svenska hjärtans djup en gång\r\nen samfälld och en enkel sång,\r\nsom går till kungen fram!\r\nVar honom trofast och hans ätt,\r\ngör kronan på hans hjässa lätt,\r\noch all din tro till honom sätt,\r\ndu folk av frejdad stam!\r\n\r\nDu himlens Herre, med oss var,\r\nsom förr du med oss varit har,\r\noch liva på vår strand\r\ndet gamla lynnets art igen\r\nhos sveakungen och hans män.\r\nOch låt din ande vila än\r\nutöver nordanland!\r\n",
    "notes": "Här har endast första och sista versen tagits med. Tre verser till finns, men\r\nsjungs mer sällan. \r\nKungssången skrevs till och uruppfördes vid en studentfest i Lund den 5 december\r\n1844 i anslutning till Lunds  universitets firande av Oscar I:s tronbestigning.\r\nTidigare hade det varit brukligt att byta kung och kungssång på samma gång,\r\nvarför auditoriet, som tog för givet att detta var den nya kungssången, reste\r\nsig och sjöng med. Fastän det inte är klarlagt att detta var vad\r\nupphovsmännen hade avsett, har sången därefter fått gälla som kungssång. \r\nTill skillnad från exempelvis den brittiska “God Save the Queen” har den\r\nsvenska kungssången inte status av nationalsång. Förutom Sverige har även\r\nDanmark, Norge och Thailand särskilda kungssånger.\r\n",
    "partition": 9,
    "page": "150",
    "5ePage": 150
}